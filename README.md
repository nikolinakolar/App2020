Aplikacija za naručivanje pica

Aplikacija treba da omogući kupcima da poruče picu sa dodatnim sastojacima preko veb sajta picerije. Administrator sajta picerije se prijavljuje sa svojim pristupnim parametrima i može da uređuje spisak dodataka koji mogu da budu zatraženi na picama koje kupci naručuju. Svaki dodatak ima naziv, sliku, opis i cenu, kao i podatak o tome da li sadrži neki od unapred definisanih alergena (samostalno pronaći i sačiniti spisak alergena). Administrator unosi osnovne pice u sistem, tako što za svaku unese naziv, sliku, opis i cenu za unapred određene veličine koje picerija pravi (samostalno odrediti koje su to veličine). Može da se desi da neke pice nisu u ponudi u određenim veličinama. U takvim situacijama, administrator treba da za svaku picu da obeleži one veličine u kojima jeste dostupna i da navede cenu osnove. Takođe, za svaku picu, administrator prilikom unosa ili izmene njenih detalja treba da obeleži koji od postojećih dodataka je moguće zatražiti za navedenu picu, ali i da obeleži spisak svih alergena u pici. Administrator može da pregleda spisak svih dospelih porudžbina sa podacima o odabranoj pici, odabranoj veličini i eventualnim odabranim dodacima. Kupac može da pregleda spisak pica koje su u ponudi na veb sajtu. Svaka pica je ilustrovana slikom sa istaknutim, nazivom, cenom i sličicama koje ilustruju alergene. Kupac može da se opredeli da izvrši narudžbinu odabrane pice sa stranice na kojoj su prikazani svi njeni detalji. Prilikom popunjavanja porudžbine, bira veličinu pice među ponuđenim koje su dostupne za odabranu picu i može da obeleži koje dodatke želi da pekar doda na picu. Aplikacija odmah treba da prikaže ukupan iznos porudžbine. Na ukupnu cenu porudžbine se dodaje cena dostave koja je fiksna i iznosi 150 dinara. Kupac treba da unese svoje ime, prezime, broj telefona i adresu za dostavu. Pošto pošalje porudžbinu, dobija poruku da je porudžbina poslata i da će telefonskim putem biti obavešten o svojoj porudžbini. Administrator može da vidi spisak porudžbina, kao i detalje svake pojedinačne porudžbine sa svim detaljima i da ih obeleži kao odbijene ili prihvaćene.